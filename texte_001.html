<!DOCTYPE HTML>
<html xmlns:tei="http://www.tei-c.org/ns/1.0" lang="fr">
   <head>
      <meta http-equiv="Content-Type" content="text/html; charset=UTF-8">
      <title>Eloge de Germanicus</title>
   </head>
   <body>
      <div class="texte" data-langue="la" data-type="prose" data-niveau="2">
         <p class="notice"><strong>Su√©tone</strong>,
            <em>Vie de Caligula</em>,
            3-6
            :
            Eloge de Germanicus
            (140 mots environ)
            </p>
         <p><strong>Texte en latin original :</strong><br>Omnes Germanico corporis animique uirtutes [...]
            contigisse satis constat : formam et fortitudinem egregiam, ingenium in utroque
            eloquentiae doctrinaeque genere praecellens, beniuolentiam singularem [...] mirumque
            et
            efficax studium. Formae minus congruebat gracilitas crurum, sed ea quoque paulatim
            repleta assidua equi uectatione post cibum. Hostem comminus saepe percussit. Orauit
            causas etiam triumphalis ; atque inter cetera studiorum monimenta reliquit et comoedias
            Graecas. Domi forisque ciuilis, libera ac foederata oppida sine lictoribus adibat.
            [...]
            Caesorum clade Variana ueteres ac dispersas reliquias uno tumulo humaturus, colligere
            sua manu et comportare primus adgressus est. Tamen longe maiora et firmiora de eo
            iudicia in morte ac post mortem extiterunt. [...] Quo defunctus est die, lapidata
            sunt
            templa, subuersae deum arae, Lares a quibusdam familiares in publicum abiecti, partus
            coniugum expositi. [...] Auxit gloriam desideriumque defuncti et atrocitas insequentium
            temporum, cunctis nec temere opinantibus reuerentia eius ac metu repressam Tiberi
            saeuitiam, quae mox eruperit.</p>
         <p><strong>Traduction :</strong><br>Blablabla</p>
      </div>
   </body>
</html>